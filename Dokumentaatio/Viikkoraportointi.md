25.1. Repositorion alustaminen. Hiukan ongelmia ssh-avaimen kanssa, mutta onneksi sain härvättyä. Rekisteröityminen labtooliin. Määrittelydokumentti niin tiukasti, kuin osasin tässä vaiheessa sanoa. Toiveissa olisi viikon aikana saada keskusteltua vähän tarkemmin aiheesta ohjaajan kanssa, niin saisi tuon kuntoon. Laitoin sähköpostia, mutta ainakaan tässä vaiheessa ei vielä vastausta ole tullut. - 1h

27.1. Määrittelyn tarkennusta. Projektin aloitus. Yleistä pohdintaa. - 1h

28.1. Suunnittelua lähinnä. Syötteen muotoa, Dijkstran luonteen pohdintaa. Saamaton päivä jotenkin. Vituttaa. Huomenna pakko saada jotain kumittamatonta koodiakin, tai menee hermo pahemman kerran. - 2h

1.2. Suunnittelua, ajattelua ja vihdoin vähän koodiakin. Vähemmän kuin oli tarkoitus, kun ehdin väkertää tavaraa ja testiä taulukkojen avulla, kunnes tajusin, että helpoimmalla taitaa päästä, kun luo koordinaatteja vastaavat solmut, joille asettaa etäisyydet ja polut tietoon. Yritän vielä illalla kotona väkertää koodia ja täydentää aihemäärittelyä ehdotuksesi mukaan, jos saan gitin siellä toimimaan. Toivottavasti onnistuu: Vihdoin joku käry, mitä kannattaisi tehdä, niin saattaisi saada palautukseen mennessä vielä jotain, mistä pisteitä irtoaisi! Viikko kun noin muuten meni vähän miten meni, kun ei mitään saanut kunnolla väännettyä ja olin viikonloppuna vielä kipeäkin - 6h

1.2. - vol 2. Täydennystä luokkiin ja testeihin. Homma tössähti ikävästi, kun rupesin pähkäilemään, miten järkeviten saan solmuille vierussolmut viriteltyä, enkä päässyt puusta pitkään ajatuksia? - 2h

2.2. - osa 1. Lisää vatvomista muodon kanssa. Jos nyt pikku hiljaa asettuisi Dijkstra, niin pääsisi A*:rin kimppuun. Metodeja lisäilty. - 4h

2.2. - osa 2. Turhia metodeja poistettu tai kommentoitu pois. Parannuksia. Pari bugia poistettu. Testejä poistettu ja lisätty. Dijkstran perustoiminnallisuus alkaa olla kasassa. Ei valmis, mutta periaatteessa selvittää lyhimmän polun ja sen pituuden. Käyttö ja tulostukset toki vielä puuttuvat, mutta nekin ehkä enemmän sitten käyttöliittymän juttuja. Seuraavalla kerralla sitten astarin kimppuun vähitellen! Ellen sitten keksi jotain korjattavaa tästä. - 2h

8.2. - osa 1. Mainiin lisätty pieni pätkä teistailua varten. Ei vielä kovin fiksu. Pitäisi maalisolmu kysellä etukäteen, kun Astaria aletaan tutkia. Nopeuttaisi Dijkstraakin, kun kekoa ei tarvitsisi tyhjentää kokonaan ylimääräisistä. Sen päälle Astarin tutkimista. Solmu-luokkaa pitää joko muuttaa tai tehdä kokonaan uusi Astaria varten. Astarilla luokka, muttei vielä sisältöä sinne. Nukahtamisvaikeudet ikävästi pilasivat tätä päivää, kun herääminen vastaavasti venyy ja silmät painuvat umpeen koko ajan. Täytyy kokeilla taas, jos illalla saisi edes vähän jatkettua, että saisi vähän paremmin koodia jatkettua. Ärsyttää, kun ei saa tehtyä, vaikka haluaisi.. Noh, Astar nyt kohtuullisen tuttu olemukseltaan, joten luulisi sujuvan paremmin taas jatkossa. - 2h

8.2. - osa 2. ASolmu-luokan - Solmu-luokan jälkeläinen, joita vertaillaan keskenään Astarin:n vaatimalla tavalla - pitäisi olla valmis. Samoin A*-algoritmikin pääpiirteissään. Testaus vähän jäljessä tästä. Moni metodi kuitenkin käytännössä melkein sama kuin Dijkstrassa, joten ongelmat tuskin isoja. Mainista ei vielä pääse käsiksi AStariin. Jää lähitulevaisuuteen testailu. - 3h

9.2. Astarin testejä tehty ja tutustuttu keko-tietorakenteeseen. Muuten alkaa olla tuttua kauraa, mutta hyödyllinen decrease-key-metodi tuottaa päänvaivaa toteuttaa tehokkaasti. Pitää varmaan miettiä, ovatko duplikaatit prioriteettijonossa pienempi paha... - 4h

15.2. Olipahan taas päivä.. Keko rakennettu ja refaktoroitu algoritmien sekaan valmiin PriorityQueuen tilalle. Testejä vähän täydennelty. Heap-luokassa pyritty huomioimaan duplikaatteja alkion lisäämisen ja heapifyn yhteydessä hyppimällä niiden yli. Uskoisin auttavan ainakin siinä suhteessa, että pienennettyjen arvojen, ei pitäisi asettua tukkeeksi rakennetta muuttaessa. Onko tuohon jotain ehdotuksia tai ajatuksia? Vähän suorituskykytestaustakin. Heap-luokalla ei testejä, koska laitoksen koneet sanoivat kaput kesken kaiken, osa tuotoksesta jäi jumiin jumittavan koneen taakse ja jouduin priorisoimaan, mitä kaikkea ehdin tänään tehdä ja päätin ensimmäisten suorituskykytestausten - vaikkakin pienten - ja itse ohjelman rakenteen olevan tärkeämpiä. Huomisen ohjelmassa sitten niitä ainakin. - 8h

16.2. Testit Heapille. Loppujen lopuksi tuo kaksikin testiä taitaa testata huomattavan osan luokasta. Pitää varmaan tsekata tarkemmin vielä jollain apuohjelmalla. Lisäksi käyttöliittymä- ja testisuunnittelua, aká millaisen viritelmän tuolle keksii sopivaksi. Luultavasti vain käyttäjän syötteiden perusteella luodaan satunnainen kartta, johon sijoitetaan lähtö- ja maalipisteet ja tulostetaan ratkaisuun käytetty aika kummallakin algoritmilla, polun pituus ja polku. Pitää vielä palautella mieleen, miten noita tekstikenttiä ja namiskoita käytetään graafisessa liittymässä, niin saa jonkun vähän näppärämmän viritelmän tuolle kuin teksipohjainen käyttöliittymä. Kaunis tuskin tulee. Jos aikaa jää, niin jonkun graafisen havainnollistamisen voisin tehdä, sekä ehkä mahdollisuuden piirtää omia pieniä karttoja, mutta saa nyt nähdä, miten aikaa on. - 4,5h

22.2. Kipeänä, joten tekeminen huteraa. Kuitenkin lisätty luokka Sokkelogeneraattori, joka luo satunnaisen, halutun kokoisen sokkelon, jota on helppo sitten käyttää vertailussa. Näin syötteet vaihtelevat ja kokoa on helppo säätää. Lisäksi duplikaattien käsittelytapaa muutettu siten, että tiedon muuttamisen sijaan lisätään kokonaan uusi solmu kekoon ja tarkistus, onko solmu vedetty, tehdään taulukon avulla. Sokkelon suuretessa A* tuntuu jostain syystä huomattavasti aiemmassa vaiheessa kasvattavan keon niin suureksi, että rekursiivinen heapify aiheuttaa StackOverflown. Täytyypä pähkäillä, mistä johtuu. Nopeasti en keksi. Tämä hiukan houkuttaa pähkäilemään Heap-dec-key-metodia uudestaan, mutta katsotaan nyt. Sokkelogeneraattorille tehty testejä. Vähän leikitty suorituskyvyn kanssa, mutta aika vähän - 5h

23.2. Edelleen vähän kipeänä, niin eteneminen tukkoista ja hankalaa. Pähkäilin ohjelmani vaativuuksia lähinnä. Jotain pientä siistimistä taisi itse koodiinkin olla, mutta ei mitään suurta. - 3h

28.2. StackOverflow vaivaa päätäni edelleen. En keksi millään, mistä johtuu. En vain käsitä. Koitettu korjata erilaisilla viritelmillä, mutta niin vain ongelma vaivaa edelleen. - 2h

29.2. StackOverflow ratkaistu: Ohjelmaan oli jäänyt virhe, jossa vahingossa muutan jo keossa olevan solmun etäisyysarviota sen sijaan, että loisin samoilla sijainneilla, mutta uusilla etäisyyksillä varustetun uuden solmun, jonka lisään kekoon. Samaan tietoon viittaaminen luultavasti aiheutti tulppia kekoon ja rikkoi kekoehdon. Nyt A*:kin sietää huomattavasti isompia syötteitä. Lisäksi paperilla vähän hahmoteltu pseudokoodia ja vaativuuksia. Jos saisi tänään myöhemmin niitä vähän valmiimmiksi, niin olisi kiva, mutta nyt ei ehdi. - 3h

29.2. - osa 2. Pseudokoodin hahmottelua jatkettu ja metodien vaativuuksia ja optimointimahdollisuuksia pohdittu. Esimerkiksi duplikaattien vaikutusta lopulliseen vaativuuteen. Hiukan turhia kommentteja siivottu pois koodista. - 2h

1.3. Pseudokoodi koko lailla valmis paperilla - riippuen toki siitä, kuinka hieno ja tarkka sen halutaan olevan, mutta omasta mielestäni tarkoitukseen suunnilleen riittävä - ja vaativuudet päässä melko pitkälle hallussa. Huomenna vertaisarvioinnin, tarkemman dokumentoinnin ja laajemman testauksen pariin. - 3h
